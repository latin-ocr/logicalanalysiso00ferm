28

1N FERMIUM EPICEDIA.

Tam rara virtute virum? Tam dotibus alti

Ingenii clarum, et magnum Jehovae incrementum?
Ast ego, si doleam, coelesti luce receptum,

Vivida te auratis ubi cingit gloria pennis,

Invidiae, Macarita‚ notam mihi inurere posses.

Sin propriam lugebo vicem, tibi me superesse
Vivum, tam docto et fido monitore carentem,
Memet amore mei dicas studioque teneri.

Ut lachrymis igitur deceat me parcere, non te
Desinet afflictis exstinctum Ecclesia rebus
Plangere, qui promptus fueras succurrere lapsae z
Atque ego, te talem recolens Ecclesiae ademptum,
Et lessum faciam, et rorantes luminis orbes
Larga liquabo mihi totos in flumina aquarum.

Io. ADAMSONUS moerens
merenti Praeceptori suo parentavit.

AD OAROLUM FERMUM MUTATO NOMINE FIRMUM.
EJUSDEM.

Semper honoratus sis Firmi nomine, nam Tu
Semper pro Christi nomine Firmus eras.

Firmior et rupe es, quae clausa est undique ponto,
Disrumpit fluctus, Firma sed ipsa manet.

Te Papistarum, Praelatorumque catervae
Perdere quum nixi, nixus inanis erat.

. Illorum, Domino ceu petrae Firmus adherens,
contempsisti insons probra ferasque minas.
Nam Christus Firmum sibi te praestare volebat

Et ruit in casses impia turba suos.
In spumum versae, quae te petiere, feroces
Undae, Tu,- ut Bassus, Firmiter usque manes,
Te pietas, te sancta fides, Dominique potenteis
Firmum et invictum constituere manus·

