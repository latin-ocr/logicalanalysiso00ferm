506 COMMENTARms,

DECIMUM QUINTUM CAPUT. ἡ

Prosequitur exhortationem de tolerandis infirmis, quae videtur
eadem reipsa cum ea quae habetur cap. xiv. v. 1, nisi quod illic
infirmum fide assumendum, hic infirmorum infirmitates portandas
moneat, idque in genere. Quod ita intelligendum, ne putemus ad
fratrum vitia connivendum esse, aut fidem charitati posthabendam,
sed quod licet per pietatem humanitatis habenda ratio. Removet
impedimentum, et fontem aperit morosi et difficilis animi in fratrum
infirmitatibus non tolerandis, nimirum φιλαυτίαν, et amorem nostri,
quo fit ut nimium nobis ipsis cum fastidio et contemptu fratrum
indulgeamus : hoc enim est sibi ipsis placere. Utitur verbo βαστά-
ζειν, portare humeris et bajulare, q. d. Ideo nos robustiores et fide
firmiores fecit Dominus, ut apti essemus sublevandis fratrum in-
firmitatibusz ut quemadmodum legalis pontifex gestabat humeris
nomina duodecim tribuum Israelis, Christum pontificem nostrum
adumbrans, qui nostras infirmitates in se suscepit bajulans, ita
nostrum est officium (quod sine scelere praetermitti non potest)
inbecillium fratrum infirmitates gestare. Cujus nostrae tolerantiae
finem et fructum definit aedificationem, ne, nimia indulgentia ad-
blandiendo fratribus, eos perdamus3 et urget rursus Christi exem-
plum, qui non solum pro infirmis fratribus, sed etiam hostibus cru-
delissimis extrema quaeque perpessus est, quod probat Davidis tes-
timonio, qui typum gerens Christi in sua persona Christi perpes-
siones descripsit, Psal, lxix. Et ne quis objiciat haec de Davide,
non de Christo scripta esse, subjungit 4 ver. generalem sententiam
de toto veteri Testamento, et omnibus omnium Patrum exemplis3
haec ad nos omnia pertinere, ut quae magnum usum praestent
augendae spei nostrae et confirmandae, praescriptis patientiae et
consolationis documentis. Notetur usus veteris Scripturae, quam
late pateat, et quam sit piorum singulis plus quam necessarius ad
doctrinam, ad patientiam, ad consolationem, ut in spe salutis
adaucti indies magis confirmemur. Adhortationi preces adjungit,
ver. 5. pro consensu mutuo, ut tam firmi, quam infirmi in omnibus

