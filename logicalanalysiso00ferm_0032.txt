[26]

et Rep. eximii. Quanto cum zelo docuerit Fraserburgi Carolus, et pub-
lice, et privatim per singulas domos, totus Boreas novit. Ex ejus indus-
tria, per benedictionem divinam, tanta lux affulserat, ut etiam pueruli
fidei suae in Christum, non sine affectu pietatis, optime rationem redde-
rent. Sed Episcopi, quia eos vocabat plantas a Deo non plantatas, ideo-
que exstirpandas, quia eos rupti foederis et perjurii reos arguebat, omnes
intendebant nervos, ut eum exstirparent: saepe a grege semotus est, et
carcere conclusus. Sed nullis minis, nullis terriculamentis a fideli officio
absterreri poterat. Invicto et imperterrito animo hostium impetum ex-
cepit et fortiter sustinuit. Nam quamvis Tydeus corpore, animo tamen
Hercules erat. Tandem autem studio maceratus et laboribus assiduis
fractus, beatissimam illam immortalitatem cum aerumnosa hac mortalitate,
Christi gratia et misericordia, commutavit. Ingenii monumenta varia
reliquit: ad meas manus duo pervenerunt, reconditam eruditionem, insig-
nem pietatem et Dei zelum luculenter ostendentia3 Lectiones nimirum in
Esterem, et Analysis ista Logica in Epistolam Pauli ad Romanos: se-
cundum Deum de iis recuperatis gratias ago M. Guilielmo Riresio, J uveni
docto et ministro verbi. De hac Analysi, Lector erudite, judicium tuum
fore confido, quod nullus unquam Commentarius Analyticus ad Logicae
regulas, tanquam ad amussim, tam accurate factus, antehac in lucem
prodierit. Bene vale, Lector benevole, in Domino nostro Iesu Christo, et,
ad aeternam Dei gloriam, et animae tuae salutem, isthoc fruere, donec
alterum opus prodierit3 quod cum bono Deo, propediem futurum spero.
Tuus in Domino,
J o. ADAMSONUS.

LECTORI.

Vix ullum videas, Lector, prodire libellum,
E mendicatis non tumidum Elogiis.
Quas merces nimium mercator laudat avarus,
Suspectas merito has emptor habere potest.
Hunc ego si possem, nolim laudare libellum,
Nam facile emptorem merx proba repperiet.
M. H. WALLACE.

