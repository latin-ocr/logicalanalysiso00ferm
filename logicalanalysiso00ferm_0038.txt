32 IN FERMIUM EPICEDIA.

Epitaphium CARoLI Fatum.

Non hic marmoreo condendus Episcopus antro,
Sed viridi tantum cespite contegitur ;

Non ventri, aut veneri, aut mundo servivit, ut ista
AEtas produxit plurima mancipia.

Petro successit zelo, pietate, labore,
Carceribus ; necnon vulnere sanguineo.

Mitram armenta gerunt, stolam, fatuique cucullum
Et terrae nati regia sceptra petunt.

Carolus igne Dei Borealia frigora solvit
Et verbo et vita lumen erat Boreae.

Flet Boreas tanto privatum lumine se esse
Tam superis amor est quam Boreae dolor est.

Ad Episcopos de obitu D. CAROLI Fssmm Frazerburgensis Episcopi,
Nicodamus.

Vos quibus est curae sacro redimire tiara
Tempora, queis peplo conciliatur honos,

Gaudete ι en vestri similis jam Fermius ille
Carcere nec clausum quem retudisse datum

Vobis pro Sparta solida solitaque docendi
Otia, muta : Suum nec dolet ille gregem

Vos procul a gregibus nisi cum tondenda quotannis
Vellera: oves tandem liquit et ille suas.

Vos symistarum censurae haud subdita turba
Nunc censurae omnem ridet et ille metum.

Vos Cereri Bacchoque litatis ut aulice: at ille
Aulai in medio pocula libat ovans

Quique prius renuit minimus vel Episcopus esse
Suspicite en instar jam patriarcha tui est.

Presulibus sic ille prius licet hostis (ut olim,
Vos) nunc. inversavos ratione refert.

Cur? quia dum patriis alios populistis ab arvis,
In patriam hunc vestra est laus pepulisse suam.

