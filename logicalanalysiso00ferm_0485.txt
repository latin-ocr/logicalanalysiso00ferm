GAP. 1v. 14-25. 443

obedientia Christi perfecta, qua plene legem praestitit, defectum
legalis obedientiae supplevit in nobis 3 verum uterque hic indigni-
tatis nostrae morbus non alio remedio, quam Christi morte curatur,
non secus atque cetera peccata omnia, quae admittimus et patramus.
Sed quaerat aliquis, quo nobis illa Christi in carne exinanitio, nos-
traeque naturae in ipso conceptu sanctificatio, ut cui usui tantus
tamque perfectus amor Dei, et proximi, atque adeo in factis, dictis
cogitatis plena legalis obedientia, nisi et illa sanctificatio, et haec
plena legis praestatio nobis imputetur tum ad tegendam naturae nos-
trae impuritatem, tum ad supplendum legalis obedientiae defectum
in nobis. Respondeo cum Apostolo decuisse nostrum pontificem
ὅσιον, ἄκακον, ἀμίαντον εἶναι, non secus atque oportuit pacificatorem
nostrum esse verum Deum, verumque hominem ε haec igitur erant
necessaria ad personam* idoneam constituendam, quae sacerdotium
susciperet, et suscepto fungeretur, et victimam idoneam, quae pro
peccatis electorum Deo Patri offerretur3 et quemadmodum Deum
ab aeterno, et hominem κατὰ καιξὸν perfectae aetatis, κοὶι τέλειον,
ita sanctum etiam et justum ante esse oportuit, quam sacrificium
offerret, aut sacerdotio fungeretur. Quare quae ad personae ἱκα-
νός-ητα pertinebant, ea non debent inutilia censeri, cum fuerint
apprime necessaria, neque tamen confundi cum actionibus sacer-
dotalibus, cujusmodi est oblatio sacrificii expiator-ii pro peccatis
omnibus. In summa sanctificatio, et activa (ut loquuntur) ‘in vita
obedientia ad qualificandam (ut ita loquar) Mediatoris personam
requirebantur, ut non solum Christus sacerdos idoneus, sed etiam
idonea victima esset, cujus per aeternum Spiritum oblatione sancti-
ficaret in perpetuum credentes, et perficeret qui sanctificantur. Et
cui condonata sunt peccata omnia, condonatae quoque illi naturae
sordes reliquae, et carentia* omnis, atque defectus legalis obedien-
tiae: quoniam tam hic defectus, quam illae sordes, non secus atque
alia peccata Christi sanguine abluuntur3 et cui haec omnia condo-
nantur, cur non habeatur pro sancto et justo, ut cui non imputetur
sua vel impuritaS, vel injustitia: habetur enim eo loco, quo habere-
tur si sanctus legem praestitisset. Superest igitur sola mors Christi

⁸ [Sic iu MS.; sed novo et nulla auctoritate munito verbo usus est aneton]

