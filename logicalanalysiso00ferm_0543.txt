CAP. xm. 6-13. 499

credere incepimus. Diei nomini videtur significare mane illud,
cujus mentio, Psalm xlix, cum pii resurgentes dominabuntur im-
piis in justorum resurrectione3 noctis autem nomine significatur
haec vita, quam dum incolimus, multis ignorantiae et calamitatis
tenebris circumfusi peregrinamur a Domin03 salutis nomine cor-
porum in iHustri adventu Christi glorificatio et fruitio gloriae
coelestis. Quod si diei hujus propinquitas, progressa multum nocte,
Apostoli aetate expergefacere debuit, ad cultum luci congruentem
induendum, illius aetatis homines, quanto magis, decurso nunc exinde
plus quam mille et quingentorum annorum curriculo, nos somno
excuti nunc et ad occurrendum sponso praeparari oporteat, ne cum
fatuis virginibus oleo spirituali cassis culpa nostra excludamur.
Opera tenebrarum vocat omne genus scelerum et flagitiorum, quo-
rum designandorum praecidendae sunt omnes occasiones. Ideo
dicit abjicienda. Induendi verbo perstat in similitudine, quo spec-
tat etiam quod sequitur “ Arma lucis,'' i.e., instrumenta luci con-
gruentia, quibus non solum honeste vestiamur, et ornemur splendide,
verum etiam ea praestemus et perficiamus, quae nostri sunt officii.
Ideo arma operibus, et lucem tenebris opposuit, ut nos quippe
Christiani milites ad conspectum imperatoris non solum in armis
conspecti, sed etiam rebus praeclare gestis conspicui appareamus ad
gloriae triumphum. Quod dicit tanquam in die, significat nondum
exortam esse lucem, aut diem advenisse, ideo addit ὦς, tanquam,
ut praeculti praeparemur, quasi antelucanis horis, dum Lucifer
exoritur in cordibus nostris prophetico sermone attendendis, ut
loquitur Petrus, 2 Ep„ cap. i. Εὐσχημόνως decenter, et decenti
habitu, indidem sumpta translatione. Intemperantiae duo genera
praecavenda monet, quippe gulae et veneris intemperiem. Gulae
duas partes notat, commessationem et ebrietatem, sive crapulam et
temulentiam. Libidines vero cubilium et proterviarum nomine
designat, omne genus obscaenamm voluptatum complexus. Eur-ip.
in priore Autolyco,

’γναθοῦ τε δοῦλος, νηδυός 3' ἡσσημένος.

Abdominis minister, et servus gulae.
2 1 2

