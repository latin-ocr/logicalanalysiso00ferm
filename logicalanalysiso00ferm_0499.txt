CAP. vi. 6-12. 457

stimulos, quibus nos ad sanctificationis studium excitet, v. 12, et
deinceps duplici usus similitudine, altera servitutis et libertatis hoo
cap„ altera conjugii veteris et novi initio cap. vii. Peccatum com-
parat durissimo domino, et importuno tyranno, cujus turpissima et
exitialis servitus: J ustitiam vero clementissimo et benignissimo do-
mino, cujus servitus non tam servitium, quam libertas appellanda,
estque tum honestissimus tum maxime salutaris. Nos autem homi-
nes pro duplici statu proponit considerandos, ratione peccati et jus-
titiae3 natura turpissimam peccati servitutem sponte et alacriter in
nostram perniciem servivimus, gratia nunc manumissi a peccato do-
minum mutavimus, ut non peccato amplius sed justitiae serviamus.
Sub peccato et sub lege esse pro eodem accipit, quod lex corruptam
naturam ad peccandum extimulet 3 contra sub gratia et item sub jus-
titia pro eodem accipit, quod Dei gratia in Christo nos ad justitiae
studium propensos reddit. Atque hoc regeneratis convenit, illud
non regenitis. Expellat ergo peccatum justitia, praesertim cum
nos, qui natura peccatores, et liberi a justitia sumus, nunc per gra-
tiam liberi a peccato et servi justitiae simus. Μὴ οὖν βασιλευέτω]
Ne igitur regnet peccatum, etc. Acquisita quidem nobis est liber-
tas, et in ejus possessionem missi sumus, sed nondum eam plene
possidemus: ideo regnandi verbo utitur, quo significatur impor-
tuna et violenta peccati tyrannis, qua nos rapit ad omne scelerum
genus patrandum. Mortale corpus vocat ipsum corpus, quod morti
obnoxium est, cujus cupiditates vocat inclinationes naturales ex in-
firmitate et corruptione ad peccandum: nisi mavis corpus mortale
dici, quod antea veterem hominem cum Christo crucifixum vocavit,
cujus intemperies nos ad peccandum sollicitat. Membra nostra
vocat, vel partes corporis et vires, vel etiam facultates et potentias
animi, quae appellat arma, i. e. instrumenta bene vel male agendi3
sumpta. similitudine a satellitio armato, hortatur ergo ut vires om-
nes et facultates tam animi quam corporis, quibus peccato antea
plus quam volentes servivimus, intendamus ad actiones sanctas et
honestas, quibus servitur justitiae et De03 uno verbo, nolite pec-
cato sed justitiae servire. Ratio, peccatum vobis non dominabi-
tur, i. e. licet ex parte vos teneat captivos, ejus tamen jugum ex-

