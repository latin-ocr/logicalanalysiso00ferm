IN FERMIUM EPICEDIA.

Et verbo et vita, calumoque insignia Christi
Praetuleras popu10, ut te sequeretur ovans:

Adduxsti ad Christum multos, nunc tute triumpha
Cum Christo, Angelicis consociate choris.

Ingenii monumenta tui praeclara cluebunt,
Ignea dum volvet lucidus astra polus.

Sed sequiora manent hostes, nisi Christus Iesus
Commiserans‚ mentes his renovare velit.

Interiere simul, subita grassante ruina,
Pontifices, animam qui petiere tuam :

In squalore jacent, ignominiaque sepulti,
Et meritas poenas impia turba luit.

In spumam et fumum pariter vertantur inamem,
Quotquot de servis sic meruere DEI.

At Firmi maneant Domini qui jussa capessunt,
Atque illis tecum vita beata siet.

EJUSDEM IN DIE OBITUS.

Una luce prius Sol unicus occidit orbi3
ἡ Occidere haec soles lux videt una duos.
Sol coelo est Phoebus, terrae Fermaeus, at ille
Luce oculos, caeca hic pectora luce beat.
Sed surget Phoebus luce et Fermaeus eadem,
Quum veniet felix ultimus ille dies.
. Postea non surget Phoebus, sed culmina Coeli

Scandet Fermaeus, ut super astra micet.

Purior et Phoebo splendebit terrea moles,
Aeterno felix irradiata die.

Christus, justitiae Sol, tunc erit omnibus omnia,
Illaque Sanctorum gloria Christus erit:

Gloria tunc Patri, aeterno tunc gloria Nato,
Spiritui et Sancto gloria semper erit.

29

