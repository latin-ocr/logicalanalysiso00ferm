382 EDIToRIs PRAEFATUM.

solebat3 inter quas quis nescit quantum emineat, tam gravitate
materiae quam ratiocinationis acumine atque vi, Epistola ad Ro-
manos? Huic igitur operam dedit praecipuam Melvinus3 nec
sine fructu 3 multis enim Apostoli locis lucem affusit, et non solum
auditores doctrina ac pietate sua quotidie delectavit, sed etiam
multorum adolescentium ingenuorum mentes literis sacris infor-
mavit, ipsosque ad praedicandum evangelium optime munitos
emisit. Talis viri quis non admiratur ingenium ac labores? quis
non tanti ingenii, tantorumque laborum fructus aliquot recipere
cuperet Ρ

Praelectionum Melvini nescio an exstent ulla vestigia propria
manu scripta3 omnia suspicor abolevisse aetatem invidam. Disci-
pulis autem commentarios suos commodare solebat, ut, ipsissima
magistri verba describentes, penitiorem rerum, de quibus coram
eis disseruisset, cognitionem secum deportarent. Inter alios, pere-
grinus quidam, nomine Daniel Demetrius, qui Melvini audiendi
causa in Scotiam venerat, commentarios ejus in Epistolam Pauli
ad Romanos transcripsit, auctoris, ut ipse testatur, exemplar secu-
tus. Hoc opus Demetrii, ad nostrum usque tempus servatum,
hodie penes est virum humanissimum, Davidem Laing, Armigerum,
qui, pro solita sua liberalitate, concilio Societatis Wodrovensis
facillime concessit ut librum sub prelo ponerent, et publici juris
facerent. Codex paginas centum viginti et unam in quarto, ut
dicunt, sed minoris formae continet3 scripturam lectu facillimam
atque singularis elegantiae exhibet3 et si menda perpauca par-
vique momenti, hic illic sparsa, excipias, nusquam manu corri-
genti opus‘ praebet. ⁷

Haud dubito quin omnibus societatis nostrae sociis opusculum

