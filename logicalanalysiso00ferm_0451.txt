C-AP. 1. 1-7. 409

σάξκά, ct ὁρισθέντος κατὰ πνεῦμα ί. e. facto quoad humanam natu-
ram, declarato quoad divinam. Unum igitur hic praecipuum divi-
nitatis argumentum, resurrectio a mortuis, ἐξ ἀναστάσεως (sub. ἀπό
maffia) quae resurrectio specimen evidentissimum divinae potentiae
et argumentum longe efficacissimum fuit, quo usus est Petrus et
Paulus Act. ii. et xiii. Si resurrexit a mortuis, certe et morti tra-
ditus fuit propter peccata nostra, et excitato a morte ad justifica-
tionem nostri Rom. iv. ver. ultimo, quae duo summa sunt ac praeci-
pua Evangelii capita, unde maxima ad nos duo beneficia redeunt,
expiatio peccatorum et sanctificatio, haec a resurrectione, illa a
morte dependens, ut postea dicetur. Atque ita Dei Filius verus
homo, verusque Deus, Evangelii subjectum describitur, in quo Evan-
gelio administrando versatur apostolus, cujus apostolatus autorem
agnoscit Christum ita descriptum, Ephes. iv. 11, quem Apos-
tolatum gratiam vocat, quasi gratuitum Dei donum, et beneficium
gratis in se collatum. objectum vero Apostolatus sui Gentes nom-
inatim expressit, addita nota universali Omnes, ut alibi se doctorem
gentium vocat 3 ergo etiam Romanorum. Finis autem et usus est
obedientia fidei, quae est effectum Evangelii, q. d. ut quaevis gentes
credant, et obediant Evangelio. Hic autem Apostolatus est
summa dignitas, ut quae sit legatio pro Christi nomine, ita enim
conjungo ἀποστολὴν ὑπὲρ τοῦ ὀνόματος ἑαυτοῦ, sic 2 Cor. v., pro
Christo legatione fungimur, ubi et summus finis attingitur, nimirum
gloria Dei in Christo ex gratuita salute electorum, quae sequitur
obedientiam fidei3 finis item subordinatus et minus principalis.
Verbum ἐλάβομεν videtur opponi Pseudo-Apostolorum violentae
irruptioni in ecclesiam, et usurpationi sine justa vocatione. Romanos
fideles ex gentium numero esse, et ad suum Apostolatum pertinere
docet, unde sequitur et se ex officii necessitate scribere ad Romanos,
et illos ad audientiam et attentionem obstrictos esse, quae conclusio
subticetur et quo spectat tota praescriptio. Atque haec de subjecto
,primi enuntiati multis argumentis illustrato ad Apostolicam autori-
tatem illustrandam. Attributum sequitur, Romanis fidelibus (sub.
scribit,) quos describit a subjecto loco, et duobus adjunctis3 locus
hic est3 omnibus qui estis Romae, quibus verbis non solum cives

