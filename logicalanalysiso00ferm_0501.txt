CAP. vl. 13-23, 459

mutuatam a rebus humanis, cum interea de spirituali servitute et
libertate loquatur. Ideo διοὶ τὴν ἀσθένειαν τῆς σαρκὸς propter infir-
mitatem carnis, ad mentis ignorantiam referri debet, propter mys-
teriorum caelestium imperitiam: non quod velit innuere se exigere
in studio sanctitatis, quod a carnis imbecillitate proficisci potest,
aut in sanctitatis studio se nihil amplius requirere, quam praestet
caro, quantumvis imbecilla: nam non a natura, sed a gratia est
omnis sanctimonia, et a virtute Spiritus Sancti, cujus spe cos paulo
ante confirmaverat. Similitudine illustrat, nisi mavis parium argu-
mento, quam exigat alacritatem studio justitiae: et certe aequum
est non minorem operam aut impendi studio justitiae et Deo, quam
antea diabolo et injustitiae impendimus: studium vero injustitiae
ex eo docet maximum fuisse, quod ita servierimus injustitiae, ut
essemus ab omni justitia prorsus alieni, v. 20. Atque hactenus de
ipsa servitute, nunc de praemio vel exitu, quem interrogatione
urget3 peccati quidem fructum nullum, detrimentum maximum,
nimirum pudorem ex turpitudine, et metu mortis aeternae, v. 21,
contra autem justitiae fructum, sanctificationem3 praemium, vitam
aeternam, v. 22. Ubi observa antithesin praemii et poenae: τοὶ
γὰρ ὀψώνια, v. 23, Stipendia, verbum militare, ut superiora, com-
pensationem ex debito significanS, cui opponitur τὰ χάρισμα τοῦ
θεοῦ, gratuitum Dei beneficium, quo vita aeterna acquiritur. Sic
justitia Christi, qua justificamur dicta est v. cap. χάρισμα et δώρημα,
et nunc vita aeterna χάρισμα θεοῦ dicitur, adeo ut nullus meritis
nostris locus relinquatur.* Atque haec de prima adhortatione ad
studium sanctimoniae, illustrata similitudine domini et servi per-
petua. Sequitur altera a similitudine conjugii veteris et novi vii.
capite.

SEPTIMUM CAPUT.

Lex conjugii haec est, ut durante vita duret vinculum conjugii,
, altera autem parte mortua dirimi conjugium, et partem superstitem

* Vide etiam an sanctificatio δώρημα dicat.

