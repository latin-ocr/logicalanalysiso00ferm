47 2 COMMENTARIUS,

tionis: Siquidem oporteat nos pati cum Christo et perpessionum
cum Christo participes esse : Unde et necessario sequitur, nos gloriae
Christi fore participes. Quos enim dignatur Christus hoc honore
ut pro ipsius nomine patiantur, eosdem est remuneraturus fruitione
gloriae suae 3 non quod perpessiones nostrae, vel patientia nostra
tantum praemium promereantur, verum quia ita sibi visum est, ut et
Patri coelesti, ex gratuito promisso dare et fidem et patientiam et
gloriam aeternam. Interim et magnum est hoc solatium in ad-
versis, Christum habere nostrarum aerumnarum socium, et quic-
quid nos ejus nomine patimur, id ducit omne suum, non secus acsi
ipse pateretur3 imo vero nobis quidvis adversi patientibus, et ipse
quoque patitur: et quid in dolorem sentiat caput, quotiescunque
membrum aliquod dolore afficitur. Verum progrediamur. Alte-
rum argumentum et crucis aequanimiter ferendae, et certitudinis
gloriae futurae, per contentionem temporalium perpessionum et
gloriae sempiternae, quod prae hac illae sint et leves et momen-
taneae, ut ad 2. Cor. iv. cap., 17 ver„ τὸ γοὶξ παραυτίκα ἐλαφρὸν
τῆς θλίψεως ἡμῶν καθ’ ὑπερβολὴν εἰς ὑπερβολὴν ἀιώνιον βάρος δόξης
κατεργάζεται ἡμῖν. Notetur verbum λογίζομαι hoc loco, ut supra
vi. cap„ 11 ver. Et illud ἀξια parem aestimationem et valorem
indicans in comparatione praesentis acerbitatis aut ignominiae, et
futurae gloriae atque laetitiae. Probat autem istius futurae vitae'
ac gloriae certitudinem a communi testimonio, et intestino sensu
rerum creatarum, qui hanc ipsam sollicite expectant. Causam
hujus intentae expectationis assignat praesentem statum sub vani-
tate, oui subjectae sunt, sed non sine spe liberationis: ut enim
propter hominem conditae fuerunt, et propter hominis peccatum in
homine lapso et illae de statu suo integro collapsae sunt : ita cum
homine restituendo et illae restituentur in integrum, quo spectat>
promissio coeli novi, et terrae novae apud prophetas. Tribuit
autem vel rebus sensu et anima carentibus ἀποκαξαδοκῖαν, quasi·
exerto capite sollicitam atque intentam expectationem, item sus-
piria et dolores, quales solent esse parturientis, quos laetus oon-
sequitur exitus. J erem. xii. cap„ 4 ver. Quae omnia mirifice?
expressa pudorem nobis incutiant, qui in terram defixi praesentia„

