48 6 COMMENTARIUS,

et Esaia testibus, 7, 8, 9, 1Ο. Atque hactenus docuit magnam
partem Judaeorum, salvis tamen ex gratia reliquiis, exhaeredatam
esse, nunc a v. 11 ad 17, finem assumit duplicem subordinatum
gloriae Dei, cur illi visum multitudinem J udaeorum maximam ab
Ecclesia separare, quorum alter Gentium, alter Judaeorum bono
inservit. Prior finis, ut occasione hac pateret locus vocandis in
ecclesiam Gentibus3 posterior, ut aemulatione Gentium provocaren-
tur etiam Judaei, ad Deum amplexandum. Non ideo igitur impe-
gerunt, ut prorsus prolabantur, i. e. ita defecerunt, ut aut nulli
usui sit eorum defectio, aut ut sit perpetuo duratura ex odio Dei
in populum suum, v. 11. Illustrat hos duos fines, v. 12. Et ex
priore deducit posteriorem auctum novo argumento, quippe majore
Gentium et ecclesiae bono, quem finem posteriorem probat exemplo
suo, qui eo etiam diligentius fungitur Apostolatu suo inter Gentes,
ut gentium exemplo Judaei provocentur ad sanctam aemulationem,
ut si quo modo fieri possit, ut ex ipsis aliqui serventur. Ubi
Judaeos carnem suam, i. e. consanguineos vocat, 13, 14. Quod
studium suum confirmat ab eventu, nisi mavis effecto utili etiam
Gentibus ex aemulatione Judaeorum, amplificato minorum compa-
ratione, v. 15 et 16. Denique eandem vocationem J udaeorum pro-
bat argumentis parium, duplici similitudine illustratis, Abrahamum
primitiis et radici, Judaeos massae et ramis conferens; ut massa·
in primitiis sanctificatur, et rami in radici, ut qualis radiX, tales sint
rami: ita in Abrahamo posteri foederis ratione sunt nancti, quod
non de singulis intelligendum, ut diximus supra 3 vide 1 Cor. vii.
143 Levit. cap. xxiii. v. 14. Ex hac sanctificatione posteriorum
Abrahami, i. e. ,Iudaeorum retenta similitudine radicis et ramorum,
admonet Gentes, ne ferociant, aut J udaeis insultent. Ubi em-
plastrationis sive inoculationis significationem observa in verbo
ἐνεκεντρίσθης, quod Cic. dixit infindi,* i. e. in fissum truncum inseri,
sic infindi in genus aut familiam. Interea beneficium gratiae com÷
memorat in Gentes collatum, facta mentione prioris status, quem
comparat cum oleastro, qui nunc insitus nativae oleae radici, ejus

* [Sic in MS„ sed aliquem errorem vel in auctore vel in exscriptore hocloco valde
suspicor3 nusquam, ut opinor, apud Ciceronem occurrit hoc verbum]

