Ι

ammom. 395

tio ι Cujus Evangelii autor Deus, antiquitas jam inde a lapsu homi-
nis, natura 'm gratuita pollicitatione, sanctitas, et certitudo pro-
phetis testibus omni exceptione majoribus et sanctarum literarum
tabulis authenticis, commendatur: describiturque materia Evan-
gelio subiecta, quippe filius Dei, cuius persona una ab aeterno
genita3 naturae duae z humana, Davidicae stirpis virgine orta,
anno Μ. 3927 ; divina, per se aeterna, verum ἐν πλερῶματι καιρῶν,
anno 3960, declarata mundo, et manifestata resuscitato in vitam
corpore, quod expositum erat in mortem crucis execrabilem, idque
virtute sua, qua Spiritus est sanctimoniae omnis autor in angelis
et hominibus, atque adeo ipsa sanctitas, naturam assumtam non
solum in articulo conceptus purissime sanctificans, sed etiam vita
post mortem rediviva plenissime glorificans3 unde filius Dei, Deus
et homo, idoneus nobis servator, unctus Propheta, Sacerdos, Rex
et Dominus noster, debellato peccato et morte, et triumphatis
hostibus, coelum ingressus ad dextram majestatis in solio consedit,
donis et muneribus inde Ecclesiam cumulans Ephes. iv. Nec
aliunde, aut ab alio Paulus vocatus accepit gratis Apostolatum, pro
Christi nomine et ad gloriam Christi fidem, gentibus in justitiam
cum sanctitate, et salutem per evangelium communicando, legatione
functurus, non tam inter J udaeos, quam inter omnes Gentes, quar
rum ex numero est Romana omnium nobilissima, non tam sede et
domicilio, famaque imperii in omnes gentes constituti, quam Christi
vocatione, qua plerique non solum vocati a Christi Apostolis, sed
et ad Christi communionem vocati, non dicantur magis cogno—
mento, quam sint reapse, Christiani. Paulus, inquam, talis tantus-
que Christi ad gentem etiam Romanam Apostolus scribit Epistolam
hanc, vobis quotquot Romae estis. Deo aeternum singulariter ada-
mati, sive iam vocati in Christi societatem sitis sive porro vocandi
ad vitam caste sancteque degendam, in spem gloriae sempiternae.
Atque hactenus pars prooemii prima, uno verborum ambitu com-
prehensa, et rudiore a nobis penicillo adumbrata: In qua liceat
videre quis, cui, quid, qua de re, et cur scribat3 et cur sit, quod
scribit, attente legendum, et avide amplectendum τ Quae dum
summa rerum tractandarum fastigia delibat, earum et divina majes-

