514 COMMENTARIUS, mc.

Christo Romanos commendans, tam nos, quam illos suo exemplo
docet hoc genus daemoniorum (ut Christus ait) nonnisi jejunio et
precibus profligari: Et solam Dei gratiam in Christo felicem nobis
exitum e tantis difficultatibus largiri posse. Atque haec de cautione,
cui subjicienda (ut dixi) generalis omnium Ecclesiarum salutatio,
et nominatim quarumdam illustrium personarum, cum ad fovendam
animorum conjunctionem mutuam, tum ad obsignandam tot quasi
subscriptionibus superioris doctrinae veritatem, v. 2. Tertius,
Apostoli amanuensis, qui sive dictante Apostolo scripserit, sive ex
ejus ἀυτογξάφῳ, adversariis, descripserit hanc Epistolam, suam
quoque salutationem adscribit ἐν κυρίῳ, quae verba referri etiam
possunt ad scriptionis verbum, q. d. se hanc operam Apostolo non
solum propter Dominum accommodasse, sed etiam ἓν κυρίῳ h. e.
sincere et fide optima et Christi Spiritus ope. Sequitur Caius hos-
pitalitatis nomine commendatissimus, sive Derbaus Pauli comes,
Act. cap. xx. v. 4, sive Macedo, Act. cap. xix. v. 29, sive Corinth-
ius quem Paulus ipse baptizavit, 1 Cor. cap. i.; quod postremum
est maxime probabile, nec non Corinthi scriptam hanc Epistolum,
2 Cor. cap. xii. v. 14, et Act. 20. Atque hanc etiam Corinthum,
sequenti versu urbis nomine appellatam intelligo z cujus oeconomus,
i. e. vel curator vel procurator, si minus quaestor, nominatur Eras-
tus.> Denique, v. 24, jam tertio illis valedicit cum precibus3 ac
postremo gratiarum actione Epistolam claudit, quae clausula in qui-
busdam codicibus cap. 14, fini attexitur. Sensus est, Deo sit gratia
per Iesum Christum. Rationes sunt, quia solus potest confirmare
in nobis, quam dedit, fidei obedientiam, quia solus revelavit nobis
illud Evangelium mysterium, quod a temporibus aeternis tacitum
fuit, quod obscurius in veteri Testamento, in Novo reddidit illus-
trius, quia solus sapiens, etc. Ubi doctrinam fidei vocat Evange-
lium suum, et praedicationem Christi revelationem mysterii ab
aeterno taciti: hujusque revelationis gradum duplicem, obscurio-
rem per prophetas, illustriorem per Christum et Apostolos, eamque
ex imperio ipsius Dei, ad efficacem Gentium vocat-ionem.

Τέλος.

