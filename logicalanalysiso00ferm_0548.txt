504 COMMENTARms,

charitatem violando, v. 14, 15. Repetit v. 15, conclusionem illus-
tratam novo argumento, eoque efficacissimo, verbis valde signatis,
dum hoc vocat perdere fratrem3 quem circumscribit periphrasi,
vocans eum illum pro quo Christo mortuus est, commissis per con-
tentionem inter se cibo tanquam re vilissima et morte Christi, qua
frater redemptus est pretio longe maximo. Ubi et Christi exem-
plum profertur in contemptores fratrum infirmiorum, pro quibus
mortem oppetere non est dedignatus. Indignum facinus pluris
aestimare buccellam carnis, quam carnem filii Dei pro nobis cruci-
fixam, et membrum Christi. Rursus infert conclusionem ampliti-
catam altero argumento ab adjunctis, ne male audiat Evangelium,
propter abusum Christianae libertatis, v. 16. Ratio subjiciter, v.
17, ab objecto libertatis, et objecti distributione, cum remotione
falsi objecti: Libertas nostra Christiana, qua in regno Dei fruimur,
non est in cibo et potu, sed in justitia tam justificante nos, quam
sanctificante, et in pace cum Deo, et inter nos, qua diremtis inimi-
citiis, et pacificatione per Christum facta, cum Deo et fratribus in
gratiam redivimus, ac denique in guadio, cujus autor in nobis est
Spiritus Sanctus, qui certa persuasione divini erga nos amoris, et
favoris perpetui facit ut gloriemur sub spe gloriae Dei, atque adeo
sub crucis acerbitate, et mediis rerum adversarum fiuctibus. Dc-
nique in justitiae et pacis studio, et Spiritus consolatione, non in
his rebus externis positum est regnum Dei. Potentissimum hoc
argumentum et caeterorum omnium fundamentum3 quod probat
relatorum mutua affectione, et adjunctis. Ubi observa regnum
Dei et nostram servitutem, qua Christo servimus, ita affici inter se
mutuo, ut nostra Christiana libertas sit Christo servire, et hac ser-
vitute nos regni Dei participes esse. In quibus ergo servimus
Christo, in iis utimur nostra libertate, vel potius libertas nostra in
his posita est, et eorum fruitione, quae nobis acquisivit Christus,
quaequae sunt regni Christi privilegia, pro quibus tanquam rebus
necessariis est serio contendendum, ut grati deo et accepti, nec
invisi hominibus, sed probati simus. De aliis vero rebus ut mini-
me necessariisâ€š nulla contentione est opus. Pacem igitur et con-
scientiarum tranquillitatem cum mutua fratrum aedificatione secte-

