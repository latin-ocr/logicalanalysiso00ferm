434 COMMENTARIUS,

coram coelesti judice absolvantur. Quid superest ergo, nisi ut
genus hominum funditus pereat universum? bona verba, Quin po-
tius exclusa ex naturae viribus operum justitia ad Dei justitiam ex
fide in Evangelio patefactam confugiamus. V. 21, Νυνὶ δὲ. Nunc
autem, inquit Apostolus, absque lege, justitia Dei patefacta est,
quippe per Evangelium, v. 17, cap. 1. haec igitur justitia neque
legalis est, quia absque lege, neque humana, quia Dei justitia
est, et nunc primum in Christo palam exhibita: verum μιαςτυ-
ρουμένη, i. e., contestata, Legis et Prophetarum testimoniis tanto
ante comprobata, ut de Evangelio, v. 2. cap. 1. praefatus est. Neo
Dei solum est haec justitia, sed etiam fidei : ideo subjungit, v. 22,
Justitia autem Dei per fidem, ut l. cap. 17 v., Justitia Dei ex
fide. Mox additur, J esu Christi, ut fidei objectum proprium assig-
netur non tam Deus aut Dei verbum in genere, quam Deus et pro-
missiones Dei in Christo pro objecto fidei intelligamus, ad quem
J esum Christum nobis in salutem omnium communicandum cetera
omnia referuntur. Sic postea hoc eodem capite fidem J esu voca-
bit fidem justificantem: quam vero late pateat haec justitia Evan-
gelica, docent verba “ In omnes et super omnes sine ullo person-
arum aut Gentium discrimine,” addita tamen fidei conditione: hoo
enim est quod vult participio τούς πιστὲυοντας, praesenti tempore
constantiam fidei, et in fide ad extremum usque perseverantiam
innuens: Cujus fidei etiam inv electis gignendae Evangelium est
efficax instrumentum, ut dictum est supra. Rationem subdit, cur
haec Dei et fidei justitia sit J uda-eorum et Gentium communis,
quod nimirum ambo aeque peccatores per naturam aeque sint
miseri 3 Omnes enim homines aberrarunt injustitiae viam ingressi,
et defecti viribus per naturam a tergo relinquuntur, nec ad metam
divinae, gloriae queunt pertingere: nec mirum, cum verae virtutis
et sapientiae viam, quae sola ad beatitudinem ducit, vix ac ne vix
quidem ingressi in avia et praecipitia caeco impetu ferantur: Duo
igitur interveniunt impedimenta naturae caecitate et corruptione,
omnibus hominibus communia, Aberratio a recta via, et virium
defectus et imbecillitas, ne metam coelestis vitae et gloriae contin-
gamus. χ Cum haec impedimenta omnibus a natura pariter objici-

