EDITORIS PRAEFATUM.

TENES in manu, L. B. opusculum quod, sive nomen famamque
auctoris, sive libri ipsius materiam ac rationem spectes, non sine
summa observantia recipere possis. Nemo est, minima quidem ex
>parte literis imbutus, qui nesciat quantum honoris sibi acquisiverit,
quantum boni in patriam contulerit MELVINUS ille. Knoxium τᾶν
πάνυ excipiens, opus reformandae ecclesiae a viro illo spectatis-
simo inceptum fideliter promovit, vel, ut potius dicam, annuente
Deo confecit. Optime etiam de re litteraria apud nostrates meruit,
tum studiis juvenum dirigendis, tum suis diligenter fideliterque
persequendis. Ingenii fuit eximii, indolis haud minus subtilis
quam sagacis, et, quum scientiam omnigenam vehementer affec-
tabat, tantos doctrinae thesauros accumulavit, ut, quod ad mentem
attinet, inter ditissimos sui temporis annumerari debeat. Nihil
tamen ipse tanti aestimavit quanti sacras literas divinamque scien-
tiam3 quamobrem in has praecipue incumbebat, et humanam doc-
·trinam Theologiae ancillam fieri sedulo studebat.

Dum officio Rectoris ac Professoris in Academia Andreapoli-

tana fungebatur, discipulis in Epistolas Beati Pauli praelegere

